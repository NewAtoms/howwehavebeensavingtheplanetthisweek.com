Berichtgeving over het veranderende klimaat is doorgaans pessimistisch en ingewikkeld. Dit zorgt ervoor dat lezers een aversie ervaren jegens het onderwerp. "Het kost mij teveel om het uit te zoeken en wat ik doe heeft toch niet zo'n groot effect". Het maatschappelijk pessimisme heeft niet alleen een effect op het gedrag van individuen maar indirect ook op dat van overheden en organisaties. Een half jaar geleden maakten wij de eerste editie van 'How we have been saving the planet this week'; een wekelijkse nieuwsbrief die tegengeluid geeft aan dit pessimisme.

De e-mail nieuwsbrief inspireert lezers door wekelijks in toegankelijke en speelse taal een overzicht te geven van positieve recente ontwikkelingen. Deze bestaan onder andere uit technologische innovaties, nieuwe wetten, sociale initiatieven, grote investeringen en wetenschappelijke onderzoeken. Wij hebben gemerkt dat wij, samen met onze lezers, sinds het starten van de nieuwsbrief 180 graden zijn gedraaid, van pessimistisch en teneergeslagen naar [optimistisch en enthousiast over onze gezamenlijke toekomst op deze planeet](http://bit.ly/1OiWiqN).

Tot op heden presenteren wij belangrijke bevindingen van goede externe journalistieke stukken. Om de kwaliteit van de nieuwsbrief te verhogen willen wij eigen constructieve journalistieke stukken schrijven die verder kijken dan de artikelen van externe partijen. Te denken valt aan interviews, vergelijkende onderzoeken en uitleg van complexe systemen. Daarnaast willen wij regelmatig updates geven over de stand van zaken van eerder besproken onderwerpen -- heeft een zekere implementatie effect gehad? hoe staat het met de regelgeving omtrend een bepaalde wet? etc..
Samen met campagne strategie organisatie 'Lot's of people' zijn wij op dit moment bezig een strategie te ontwikkelen voor het uitbreiden van het abonee-bestand.

De kosten van het maken van de journalistieke inhoud zijn â‚¬12080 in 2016. Wij proberen dit bedrag uit zowel subsidiele en commerciele bronnen te putten. Daarnaast levert Content.supply, onderdeel van New Atoms BV., intern bij aan de productie van de nieuwsbrief.
